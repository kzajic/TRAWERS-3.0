<!DOCTYPE html>
<html lang="en">
<head>
    <meta charset="UTF-8">
    <title>Title</title>
    <link rel="stylesheet" href="css/reset.css">
    <link rel="stylesheet" href="css/style.css">
    <meta name="viewport" content="width=device-width, initial-scale=1.0">
   <link href='https://fonts.googleapis.com/css?family=Lato' rel='stylesheet' type='text/css'>
</head>
<body>
  <section class="content">
<header>
  <div class="main_bar">
    <a href="index.html"> <div class="logo"><img src="img/logo.png"></div></a>
  <ul class = "menu">
    <a href="index.gazeta.html"><li>Gazeta</li></a>
    <a href="index.wpolske.html"><li>W Polskę</li></a>
    <a href="index.festiwal.html"><li>Festiwal</li></a>
    <li>O Nas</li>
    <li>Slajdowiska</li>
  </ul>
  </div>
    </header>
  </section>
  <section class="module parallax parallax-5">
  <div class="container">
    <div class="box_border white"><h3>JEŚLI DZIŚ JEST SOBOTA TO JESTEŚMY NA …</h3></div>
  </div>
</section>
  <section class="module content">
  <div class="container">
    <p>Korki na ulicach Krakowa przypominają, że tegoroczne ferie są już tylko miłym wspomnieniem, tych farciarzy, którzy zdążyli się na nie załapać. Jakby tego było mało, za chwilę skończy się tłusty czwartek i znowu wszyscy zaczniemy liczyć kalorie (a nikt z nas za nic w świecie nie przyzna się że wsunął pięć pączków na raz). Co prawda przed nami piątek, piąteczek, piątunio, ale później poleci już z górki i zanim się obejrzymy zaskoczy nas, jak co tydzień, poniedziałek. A gdyby tak przechytrzyć najbliższy weekend i coś z niego wycisnąć</p>
    <p>Sprawa jest banalnie prosta. Wystarczy jeden dzień, a czasem nawet pół. Sobota albo niedziela – wybór należy do Ciebie. Potrzebujemy też trochę chęci, bo bez nich się niestety nie obejdzie. Szczególnie przydadzą się o poranku, gdy nasz budzik w trybie drzemki zadzwoni już po raz piąty. Jeśli mamy jakiś kandydatów na towarzyszy wycieczki, przekonajmy ich jak najszybciej do pomysłu, zanim dotrze do nich informacja, o której muszą wstać. Towarzystwo docenimy na pewno, już na samym początku naszego wypadu, bowiem nie ma to jak wspólne narzekanie, że nawet w weekend nie możemy się porządnie wyspać. I nie będzie też przyjemniejszego momentu wycieczki, od tego, gdy już będziemy wracać z poczuciem, że jednak warto było zwlec się z łóżka przed 8:00. Zapamiętajcie tę chwilę, kiedy mówicie sobie to na głos, byście pamiętali o tym, gdy znów w kolejny piątek przyjdzie się Wam zastanawiać: Co by tu w sobotę…<p>
    <p>Poniżej kilka propozycji, przetestowanych w przeciągu ostatnich kilku weekendów, słowem: sprawdzone i pewne. Dla każdego coś miłego. Wiadomo, nie zawsze od razu mamy ochotę zdobywać najwyższe szczyty i czasami wystarczy nam tylko zwykły spacer na świeżym powietrzu.</p>
    <p>[Żeby faktycznie poniższe wycieczki można było nazywać jednodniowymi, miejscem startowym powinien być Kraków, choć przy pozycji ostatniej, właściwie to kwestia dyskusyjna…]</p>
    </div>
  </section>
  <section class="module parallax parallax-6">
  </section>
  <section class="module content">
    <div class="container">
      <h4>z Rdzawki  na Stare Wierchy</h4>
      <p>Najlepsza trasa dla leniwych, początkujących, wszystkich. Świetna opcja gdy już się zdecydowaliśmy gdzieś ruszyć, ale budzik nam nie zadzwonił, pies zjadł kanapkę, a herbata z termosu wylała się w ostatniej chwili. Ruszamy z opóźnieniem, ale to nic! Dostajemy się w miarę szybko do Rdzawki, i startujemy spod stacji benzynowej (ostatnio na początku trasy pojawił się płot, niech nas to nie zraża, bo póki co jest i otwarta furtka). Idzie się fajnie i śmiem twierdzić, że bardziej strome podejścia czekają nas w Lasku Wolskim. Przekonani? No to nic tylko się ruszyć, by podziwiać Tatry, które rysują się gdzieś w oddali. Albo Babią, jak się nam już te Tatry znudzą. Można zahaczyć o Stare Wierchy, spojrzeć na zegarek i dojść do wniosku, że spokojnie mamy jeszcze czas, by pogrzać się przy kominku w Bacówce na Maciejowej, albo przypomnieć sobie, że w domu zostawiliśmy włączone żelazko…</p>
      <h4>z Mszany Dolnej na Lubogoszcz</h4>
      <p>Słyszymy: “Lubogoszcz” i zaraz przypomina nam się, że ostatni raz byliśmy tam albo na obozie naukowym w liceum, albo na zielonej szkole w gimnazjum, albo w najgorszym wypadku na koloni zuchowej sto lat temu. Jeśli normalnie Lubogoszcz nie mieści się w naszym Top 50 na weekend w Polsce, warto sprawdzić czy coś się w tej kwestii nie zmieniło. Ruszamy z lekką obsuwą, ale możemy, bo znowu nim ktoś z naszych znajomych zdąży się zorientować, że w drodze cały czas słuchamy Radia Kraków a nie Chili Zet, my już zaparkujemy w Mszanie na Rynku, ciesząc się że w weekend strefa nie obowiązuje. Po niecałych dwóch godzinach znajdziemy się w miejscu, w którym będziemy musieli  zdecydować: baza szkoleniowo-wypoczynkowa i wspomnień czar czy szczyt, na którym chyba nigdy nie byliśmy. Nie jest to łatwa decyzja, więc dajmy sobie czas na parę zdjęć, a później zagrajmy va banque. Tak… i chyba dlatego nigdy nie byliśmy na szczycie. Bo nic z niego nie widać. Ale, żeby zamaskować poczucie klęski dobrze jest zjeść drugie śniadanie i poczytać tablicę informacyjną. Możemy wracać do domu i dać się miło zaskoczyć, jesteśmy w nim już o 15:00! Przed nami tyle dnia, a wstaliśmy wcale nie tak wcześnie, bo dopiero o 8:00.<p>
      <h4>z Piwnicznej Zdroju na Radziejową</h4>
      <p>To już opcja dla tych, którzy przez poprzednie dwa weekendy czuli lekki niedosyt. Czas ruszyć się gdzieś dalej. Wybieramy Radziejową, bo cały spacer ma zająć nam już przynajmniej pół dnia. Ceną tego jest pobudka przed 6:00, bo o 6:30 wypadałoby już tankować i przeżuwać hot-doga, najlepiej na właściwej wylotówce. (Tip dla leniwych i zmotoryzowanych, ale jednak mimo wszystko ambitnych, decydujących się na taką trasę: to że gdzieś na mapie jest zaznaczona droga, to nie znaczy, że da się tam podjechać samochodem…)  Sama droga na Radziejową przyjemnie pnie się w górę, dzięki czemu nie zapominamy po co my właściwie tam idziemy. Wiemy też z doświadczenia albo opowieści znajomych, że ze szczytu znowu nic nie zobaczymy, no chyba że odważymy się wdrapać na wieżę widokową. Cieniasom z lękiem wysokości zawsze zostaje tablica z informacją o głuszcach. Nim się obejrzymy, a tu minęło nam 6 godzin, całe szczęście jesteśmy już z powrotem na dole. Dzień dobrze spożytkowany.</p>
       <h4>z Krakowa przez Wołosate na Tarnicę</h4>
      <p>Tak, tak, to nie pomyłka. Dobrze pamiętacie z lekcji geografii, Tarnica to taki szczyt w Bieszczadach, czyli hen na końcu świata. To propozycja głównie dla tych, którzy cierpią na bezsenność, albo mają nieskrępowaną/słaba wyobraźnię czasowo-przestrzenną. Polecam ją też tropiącym zwierzęta o poranku (a raczej w nocy) – liski w mieście, sarenki przy drodze – jak na wyciągnięcie ręki. Wstajemy i na zegarku widzimy 3:40 (prawdopodobnie po raz pierwszy w życiu), wszystko co mieliśmy zrobić rano przezornie zrobiliśmy przed snem. Niestety są na świecie rzeczy, których nie możemy zrobić na zapas, dlatego zaciskamy zęby i dwadzieścia minut później jesteśmy gotowi do drogi. Przygotowani na niespodziewane zwroty akcji w trasie i fakt, że całe nasze podejście i zejście zajmie nam mniej więcej jedną trzecią czasu spędzonego w samochodzie. Nie nastawiamy się także specjalnie na widoki, bo łatwiej będzie nam pogodzić się z faktem, że to kolejny raz na Tarnicy gdy widać tylko mgłę. Cóż, tam widocznie tak już musi być. A jeśli ktoś czuje niedosyt, zawsze może spróbować namówić swoją ekipę, żeby tam wrócić…</p>
    </div>
  </section>
  </body>
<script src="https://code.jquery.com/jquery-2.2.0.min.js"></script>
<script src="js/app.js" type="text/javascript"></script>
</html>