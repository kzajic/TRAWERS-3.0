<!DOCTYPE html>
<html lang="en">
<head>
    <meta charset="UTF-8">
    <title>Title</title>
    <link rel="stylesheet" href="css/reset.css">
    <link rel="stylesheet" href="css/style.css">
    <meta name="viewport" content="width=device-width, initial-scale=1.0">
   <link href='https://fonts.googleapis.com/css?family=Lato' rel='stylesheet' type='text/css'>
</head>
<body>
  <section class="content">
<header>
  <div class="main_bar">
    <a href="index.html"> <div class="logo"><img src="img/logo.png"></div></a>
  <ul class = "menu">
    <a href="index.gazeta.html"><li>Gazeta</li></a>
    <a href="index.wpolske.html"><li>W Polskę</li></a>
    <a href="index.festiwal.html"><li>Festiwal</li></a>
    <li>O Nas</li>
    <li>Slajdowiska</li>
  </ul>
  </div>
    </header>
  </section>
<section>
</section>
<section class="module parallax parallax-1">
  <div class="container">
    <div class="box_border white"><h3>BRUDNE PODWÓRKA LUBLINA<br>CZTERY WYRWANE NOTATKI O MIEŚCIE INSPIRACJI</h3></div>
  </div>
</section>
<section class="module content">
  <div class="container">
    <p>Zawsze mam przy sobie notatnik. Przed wyjazdem czytam o miejscu, do ktorego jadę. Potem notuję cytaty, przepisuję napisy z pomników, intrygujące nazwy ulic i zasłyszane ciekawostki, robię zdjęcia murali, zawsze żałuję, że nie umiem rysować. Zamykam notatnik, a po powrocie wracam do starych zapisków, przeszukuję internet, dopisuję wyjaśnienia. Tworzę swoją bazę wspomnień opartych na wiedzy.</p>
    <p>1.<br>
      Wtedy jeszcze golili brzytwą. Trzydziestosześcioletni Józef mógł mieć na twarzy już krem do golenia albo chodziło jednak o podcięcie włosów. Niewykluczone, że poranna wizyta u fryzjera należała do jego regularnych nawyków. Akurat wrócił niedawno z Warszawy. A raczej się z niej ewakuował razem z pracownikami radia, krótko po wybuchu II wojny światowej. Parę dni później, 9 września 1939 roku siedzi w salonie fryzjerskim przy ul. Krakowskie Przedmieście 46 w Lublinie. Nie zdążył z niego wyjść, zginął na fotelu podczas bombardowania Lublina. Józef Czechowicz, młody awangardzista, poeta międzywojnia pogrzebany wśród gruzów, grzebieni i wody kolońskiej.</p>
<p>2.<br>
Starówka nie jest duża. Można przemykać tymi samymi ulicami parenaście razy dziennie. Od zamku do bramy, przez Rynek, Plac Po Farze, przez ciemne uliczki, jakby niezmienione od lat, zaniedbane. Przemykam. Zerkam do podwórek, obserwuję wywieszone pranie pomiędzy balkonami w starej kamienicy. Przechodzę przez smród moczu w bramach, by w końcu trafić na orzeźwiające fale Hokusaiego. Płyną namalowane w 2013 roku na zabetonowanych oknach pustostanu przy ulicy Rybnej. Pędzą z inicjatywy Jana Borowca, adwokata, którego okna wychodzą na opustoszały budynek. Chcąc zmienić widok, poprosił Niezależną Grupę Projektową Piękno Panie o stworzenie obrazu. To jeden z najniezwyklejszych murali w Polsce.</p>
  </div>
</section>
<section class="module parallax parallax-2">
</section>

<section class="module content">
  <div class="container">
   <p>3.<br>
Miejsce, w którym dzisiaj można przeżyć magię przewojennego Lublina, zobaczyć prawdziwie ortodoksyjnych Żydów, ich sposób ubierania się i wiecznie żywe zwyczaje znajduje się 2500 kilometrów dalej, w jerozolimskiej dzielnicy Mea Szarim. Kiedy chodzimy po tamtejszych uliczkach, moje pierwsze skojarzenie to Lublin – kiedyś zwany Jerozolimą Królestwa Polskiego, od zawsze symbol żydowskiej ortodoksji, świadek wielkiego rozwoju historii żydowskiej w Międzywojniu. To tam istniała przed wojną największa szkoła talmudyczna ówczesnego świata – Jeszywas Chachmej Lublin, czyli Lubelska Szkoła Mędrców. W mieście mieszkało wówczas około 40 tysięcy Żydów, co stanowiło jedną czwartą całej populacji miasta. Nie ocalał prawie nikt. Obecnie w Lublinie mieszka 20 Żydów.</p>
<p>4.<br>
Rynek Starego Miasta nie przypomina klasycznego rynku. Nie ma tam przestrzeni ani wielkiego placu. Miejsce ogranicza Trybunał Koronny stojący pośrodku. Przechodzę obok, podnoszę głowę – ktoś właśnie idzie po linie z okna kamienicy do okna Trybunału. Z każdej ściany rynku, z okien budynków poprowadzone są dwie taśmy. Chodzą po nich sztukmistrze, nie tylko z Lublina. Jest koniec lata, trwa właśnie jeden z największych kuglarskich festiwali na świecie – Sztukmistrze. Naokoło klauni, aktorzy, dominują spodnie szarawary, wymalowane twarze, kapelusze. Pod zamkiem stoi scena z trampolinami. To właśnie tutaj wieczorem rozegra się gwóźdź programu – Francuzi latający na trapezach przy akompaniamencie elektro swingu. Co roku festiwal otwiera też swoje miasteczko dostępne dla wszystkich slacklinerów, kuglarzy, artystów. Po drodze reklamuje się lubelski cydr. Na osiedlach, między ostatnimi piętrami bloków też rozpięte są slacki. Ktoś idzie między wieżą kościoła a dziewiątym piętrem wieżowca. Teatry uliczne przyjechały z całego świata. Muzycy mają swoje święto na deptakach. Święto karnawału, jak co roku, rozpoczęło się na dobre. Lublin. Miasto inspiracji..</p>
  </div>
</section>
 </body>
<script src="https://code.jquery.com/jquery-2.2.0.min.js"></script>
<script src="js/app.js" type="text/javascript"></script>
</html>
